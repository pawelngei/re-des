---
layout: default
title: Solar punk - Ηλιακό πανκ (Ελληνικά)
permalink: /a-solarpunk-manifesto-greek/
---

# Solar punk (Ηλιακό πανκ)

[άλλες γλώσσες](solarpunk-manifesto.html)

Πολλοί άνθρωποι έχουν γράψει για το τι εστί solarpank τα τελευταία 10 χρόνια και κυρίως μετά το 2014.

Αυτό το **solarpank** **μανιφέστο** είναι μια δημιουργική ανα-προσαρμογή ιδεών γραμμένη από πολλούς ανθρώπους. Αυτές οι ιδέες μπορούν να βρεθούν στο **Solarpunk: a reference guide**, ένας οδηγός αναφοράς που μπορεί να βρει κανείς [εδώ](https://medium.com/solarpunks/solarpunk-a-reference-guide-8bcf18871965) αλλά και στο **Solarpunk: Notes towards a Manifesto** (Σημειώσεις για ένα Μανιφέστο) του **Adam Flynn**, **τις οποίες** **μπορεί να βρει κανείς** [**εδώ**](https://hieroglyph.asu.edu/2014/09/solarpunk-notes-toward-a-manifesto/).

## Το solarpunk μανιφέστο

Το solarpunk είναι ένα κίνημα στην θεωρητική μυθοπλασία, την τέχνη, την μόδα και τον ακτιβισμό που επιδιώκουν να απαντήσουν και να ενσαρκώσουν το ερώτημα «πώς είναι μια βιώσιμη κοινωνία και πώς μπορούμε να την επιτύχουμε;»

Η αισθητική του solarpunk συνδυάζει το πρακτικό με το όμορφο, το καλοσχεδιασμένο με το πράσινο και το πλούσιο, το φωτεινό και το πολύχρωμο με το γήινο και το σταθερό.

Το solarpunk μπορεί να είναι ουτοπικό, απλώς αισιόδοξο ή να αφορά τους αγώνες για έναν καλύτερο κόσμο, αλλά ποτέ δεν είναι δυστοπικό.

Καθώς ο κόσμος μας ταλανίζεται από καταστροφές, χρειαζόμαστε λύσεις, όχι μόνο προειδοποιήσεις. Λύσεις για να ευημερήσουμε χωρίς ορυκτά καύσιμα, να διαχειριστούμε δίκαια την πραγματική έλλειψη (πόρων) και να μοιραστούμε την αφθονία αντί να υποστηρίζουμε την ψευδή έλλειψη και την ψευδή αφθονία, να είμαστε πιο ευγενικοί ο ένας προς τον άλλον και προς τον πλανήτη που μοιραζόμαστε.

Η ιδέα Solarpunk είναι ένα όραμα για το μέλλον, μια στοχαστική πρόκληση, ένας τρόπος ζωής και ένα σύνολο εφικτών προτάσεων για την επίτευξη αυτού του στόχου.

1. Είμαστε solarpunks γιατί μας έχουν πάρει την αισιοδοξία και προσπαθούμε να την πάρουμε πίσω.

2. Eίμαστε solarpunks γιατί οι μόνες εναλλακτικές είναι η άρνηση και η απόγνωση.

3. Στο επίκεντρό του, το Solarpunk είναι ένα όραμα ενός μέλλοντος που ενσωματώνει το καλύτερο που μπορεί να πετύχει η ανθρωπότητα: έναν κόσμο μετά-την- έλλειψη, μετά-την-ιεραρχεία, μετά-τον-καπιταλισμό, όπου η ανθρωπότητα βλέπει ότι είναι μέρος της φύσης και η καθαρή ενέργεια αντικαθιστά τα ορυκτά κάυσιμα.

4. Το "punk" μέσα στο Solarpunk αφορά την επανάσταση, την αντικουλτούρα, τον μετακαπιταλισμό,την απο-αποικιοκρατία και τον ενθουσιασμός. Πρόκειται για μια διαφορετική κατεύθυνση από την κυρίαρχη τάση, η οποία οδεύει ολοένα και περισσότερο προς μια τρομακτική κατεύθυνση.

5. Το Solarpunk είναι ένα κίνημα όσο είναι κι ένα είδος: δεν αφορά μόνο τις ιστορίες αλλά και το πώς να φτάσει κανείς εκεί.

6. Το Solarpunk ασπάζεται μια ποικιλία τακτικών: δεν υπάρχει ένας μόνο σωστός τρόπος για να εφαρμόζει κανείς την ιδέα solarpunk. Αντ' αυτού, ποικίλες κοινότητες από όλο τον κόσμο υιοθετούν το όνομα και τις ιδέες και χτίζουν μικρές φωλιές αυτοσυντηρούμενης επανάστασης.

7. Το Solarpunk προσφέρει μια αξιόλογη ένα οπτική, ένα παράδειγμα και ένα λεξιλόγιο μέσα από το οποίο κανείς μπορεί να περιγράψει ένα δυνατό μέλλον. Αντί να ασπάζεται τον ρετροφουτουρισμό, το solarpunk κοιτάζει αποκλειστικά στο μέλλον. Όχι ένα εναλλακτικό μέλλον, αλλά ένα πιθανό μέλλον.

8. Ο φουτουρισμός μας δεν είναι μηδενιστικός όπως στο cyberpunk και αποφεύγει τις δυνητικά σχεδόν αντιδραστικές τάσεις του steampunk: αφορά την εφευρετικότητα, τη γενετικότητα, την ανεξαρτησία και την κοινότητα.

9. Το Solarpunk δίνει έμφαση στην περιβαλλοντική βιωσιμότητα και στην κοινωνική δικαιοσύνη.

10. Το Solarpunk αφορά την εξεύρεση τρόπων εξωραϊσμού της ζωής μας τώρα, αλλά δεν περιορίζεται εκεί, αφορά και τις επόμενες γενιές.

11. Το μέλλον μας πρέπει να αφορά την επαναχρησιμοποίηση και δημιουργία νέων πραγμάτων από αυτά που ήδη έχουμε. Φανταστείτε τις «έξυπνες πόλεις» να αντικαθίστανται από έξυπνους πολίτες (από το smart citizenry για το οποίο μπορείτε να διαβάσετε περισσότερα [εδώ](https://scrd.eu/index.php/scrd/article/view/403))

12. Το Solarpunk αναγνωρίζει την ιστορική επιρροή μεταξύ πολιτικής και επιστημονικής φαντασίας.

13. Το Solarpunk αναγνωρίζει ότι η επιστημονική φαντασία δεν είναι μόνο μέσο διασκέδασης αλλά και τρόπος ακτιβισμού.

14. Το Solarpunk θέλει να αντιτεθεί στα σενάρια μιας Γης που πεθαίνει, ενός ανυπέρβλητου χάσματος μεταξύ πλουσίων και φτωχών, και μιας κοινωνία που ελέγχεται από εταιρείες. Όχι σαν κάτι που μπορεί να επιτευχθεί σε εκατοντάδες χρόνια, αλλά σαν κάτι εφικτό.

15. Το Solarpunk αφορά την κουλτούρα των νεών, τις τοπικές λύσεις, τα τοπικά ενεργειακά δίκτυα, τους τρόπους δημιουργίας αυτόνομων και λειτουργικών συστημάτων. Αφορά την αγάπη για τον κόσμο.

16. Η κουλτούρα Solarpunk περιλμβάνει όλες τις κουλτούρες, όλες τις θρησκείες, όλες τις ικανότητες, όλα τα φύλα, τις σεξουαλικές ταυτότητες και όλα τα κοινωνικά στρώματα.

17. Το Solarpunk είναι η ιδέα μιας ανθρωπότητας που πετυχαίνει μια κοινωνική ανάπτυξη η οποία ασπάζεται όχι μόνο την απλή ανοχή αλλά μια πιο εκτεταμένη συμπόνια και αποδοχή.

18. Η οπτική αισθητική του Solarpunk είναι ανοιχτή και συνεχώς εξελίσσεται. Όπως έχει διαμορφωθεί, πρόκειται για ένα μείγμα των ακόλουθων:
    - 1800s εποχή της ιστιοπλοΐας / ζωή στα σύνορα (αλλά με περισσότερα ποδήλατα)
    - Δημιουργική επανάχρηση των ήδη υπάρχοντων υποδομών (μερικές φορές μετά-αποκαλυπτική, μερικές φορές παράξενη για το παρόν)
    - Κατάλληλη τεχνολογία
    - Αρ νουβό
    - Hayao Miyazaki
    - Jugaad-style καινοτομία από τον μη Δυτικό κόσμο
    - Υψηλής τεχνολογίας backends με απλές, κομψές εξόδους

19. Το Solarpunk διαδραματίζεται σε ένα μέλλον χτισμένο σύμφωνα με τις αρχές της Νέας Αστικής Ανάπτυξης (ή αλλλιώς ουρμπανισμού) ή της Νέας Πεζοδρομίας και της περιβαλλοντικής βιωσιμότητας.

20. Το Solarpunk οραματίζεται ένα δομημένο περιβάλλον δημιουργικά προσαρμοσμένο για ηλιακό κέρδος, μεταξύ άλλων, χρησιμοποιώντας διαφορετικές τεχνολογίες. Στόχος είναι η προώθηση της αυτάρκειας και της διαβίωσης εντός των φυσικών ορίων.

21. Στο Solarpunk έχουμε κάνει πίσω ακριβώς την κατάλληλη στιγμή για να σταματήσουμε την αργή καταστροφή του πλανήτη μας. Έχουμε μάθει να χρησιμοποιούμε την επιστήμη με σύνεση, για τη βελτίωση των συνθηκών ζωής μας ως μέρος του πλανήτη μας. Δεν είμαστε πλέον κυρίαρχοι. Είμαστε φροντιστές. Είμαστε κηπουροί.

22. Το Solarpunk:
    - είναι ποικιλόμορφο
    - αφήνει χώρο για την πνευματικότητα και την επιστήμη να συνυπάρχουν
    - είναι όμορφο
    - μπορεί να συμβεί. Τώρα.

**Η κοινότητα Solarpunk Community**

---

**Backend** είναι το «αόρατο» τμήμα μιας ιστοσελίδας ή εφαρμογής που λειτουργεί στην πλευρά του διακομιστή (server-side), διαχειριζόμενο δεδομένα και την εσωτερική λογική που υποστηρίζει το φανερό τμήμα (**frontend**) με το οποίο αλληλεπιδρά ο χρήστης.

Μετάφραση: Ελίζα Δημητρά


Αυτό το έργο διατίθεται με άδεια [Creative Commons Attribution-ShareAlike 4.0 International License](https://creativecommons.org/licenses/by-sa/4.0/).
